# solar-charger
Δημιουργία ηλιακού φορτιστή
Η πρόταση αφορά στη δημιουργία ηλιακού φορτιστή παρακολούθησης χρησιμοποιώντας την πλατφόρμα Arduino.
Αποτελείται από ένα μηχανικό εξάρτημα που με τη βοήθεια ενός servo κινητήρα στρέφει το ηλιακό panel σε έναν άξονα.
Πάνω στο panel βρίσκονται δύο φωτοαντιστάσεις (LDR).
Η λειτουργία βασίζεται στη συλλογή τιμών από τους αισθητήρες και το panel μετακινείται στη κατεύθυνση της μέγιστης φωτεινότητας. Το ρεύμα που συλλέγεται από το panel μπορεί να τροφοδοτήσει συσκευές που φορτίζονται μέσω USB θύρας,
Τα υλικά που θα χρησιμοποιηθούν είναι: Ένα Arduino Uno,ένας Servo κινητήρας, δύο φωτοαντιστάσεις LDR, ένα ηλιακό panel, ένας USB ελεγκτής – ρυθμιστής τάσης για το panel, μία μπαταρία και μια θήκη μπαταρίας με σύνδεσμο DC, καλώδια, αντιστάσεις, κόλλα, ταινία διπλής όψης συνολικού κόστους 30 €.
Η ομάδα αποτελείται από έξι μαθητές της Γ' τάξης του 2ου Γυμνασίου Μελισσίων και την καθηγήτρια Πληροφορικής.

Φάσεις Μελέτης
1η φάση
Κατασκευάσαμε ένα κύκλωμα Arduino για να γνωρίσουμε την κίνηση του σερβοκινητήρα (servo.ino)
2η φάση
Κατασκευάσαμε ένα κύκλωμα Arduino με μια φωτοαντίσταση και ένα LED το οποίο ανάβει όταν η τιμή που δίνει η φωτοαντίσταση είναι μεγαλύτερη από 436. (ldr.ino)
Μετρήσαμε ότι όταν ήταν σκοτεινά η  φωτοαντίσταση δίνει τιμές 0 και ανάλογα με το φως (ήλιος ή λάμπα) αυτές  αυξάνονται  από 800 έως 1000.

3η φάση
Κατασκευάσαμε ένα κύκλωμα Arduino σε breadboard με δύο φωτοαντιστάσεις και καταγράψαμε τις τιμές των φωτοαντιστάσεων δίνοντας περισσότερο φως στη μια και μετά στην άλλη. 
Με τις τιμές που συλλέξαμε θεωρήσαμε  ότι όταν η διαφορά  στις τιμές των δύο φωτοαντιστάσεων είναι περισσότερο από 5 τότε υπάρχει περισσότερο φως στην πλευρά της φωτοαντίστασης με την μεγαλύτερη τιμή. 

4η φάση
Προσθέσαμε στο προηγούμενο κύκλωμα έναν σερβοκινητήρα ο οποίος γύριζε ανάλογα με τη διαφορά των τιμών που έδιναν οι φωτοαντιστάσεις
Ψάχνοντας πόσο πρέπει να μεταβάλλεται η γωνία του servo για να βρίσκεται το πάνελ στη βέλτιστη θέση για να μαζεύει το φως από τον ήλιο καταλήξαμε στα παρακάτω:
Ανάλογα με τη διαφορά των τιμών κάναμε δοκιμές ως προς τις μοίρες που στρέφεται ο σερβοκινητήρας. 
Αρχικά δοκιμάσαμε με 1 μοίρα κάθε φορά που η διαφορά τιμών από τις φωτοαντιστάσεις είναι >5 και το αποτέλεσμα δεν ικανοποίησε. 
Ακολούθησαν δοκιμές με 2, 5 και 10 μοίρες και τελικά καταλήξαμε ότι το βέλτιστο αποτέλεσμα είναι στις 5 μοίρες.

5 η φάση
Φτιάξαμε ένα πρόγραμμα που αρχικά ο σερβοκινητήρας τοποθετείται  στις 0 μοίρες για να υπολογίσουμε τη θέση που πρέπει να κολλήσει το πάνελ πάνω στον άξονα
Αυτό βοήθησε γιατί εντοπίσαμε τη αρχική θέση του servo στο πείραμα.

Υλοποίηση του κυκλώματος χωρίς Breadboard

Κατασκευάσαμε το κύκλωμα χωρίς το breadboard ώστε να στερεωθεί η μια  φωτοαντίσταση  στο πάνω μέρος του φωτοβολταϊκού πάνελ και η άλλη στο κάτω μέρος. 
Κάναμε συγκόλληση καθεμιάς φωτοαντίστασης με την δική της αντίσταση και συγκολλήσαμε τα καλώδια για να συνδεθούν με τις θύρες του Arduino.
Προσαρμόσαμε το κύκλωμα στην μακέτα και διορθώσαμε όπου υπήρχε πρόβλημα με την κίνηση του πάνελ

ΠΑΡΑΤΗΡΗΣΕΙΣ ΚΑΙ ΒΕΛΤΙΩΣΕΙΣ
Παρατηρήσαμε ότι αφήνοντας το φωτοβολταϊκό να στρέφεται 10 μοίρες προς την φωτοαντίσταση με το περισσότερο φως, θα έφτανε να γυρίζει ανάποδα  από τον ήλιο με αποτέλεσμα να μη λαμβάνει καθόλου φως. 
Γι αυτό αποφασίσαμε να διαμορφώσουμε το πρόγραμμά μας να στρέφει το φωτοβολταϊκό από 0 έως 120  μοίρες ακόμη κι αν υπάρχει διαφορά στις τιμές των φωτοαντιστάσεων.

